## Laskuvarjon osto-opas

Vastuuvapautuslauseke:

> Keskustelu osaavan kalustohenkilön kanssa on aina hyvä ajatus. Tekstissä saattaa olla joko asia- tai päättely- tai mielipidevirheitä. Voit jättää tekstistä kommentteja/kysymyksiä/lisätietoja tuleville lukijoille ja kirjoittajalle joko alaosan kommentteihin tai johonkin kohtaan maalaamalla tekstiä ja klikkaamalla puhekuplaa.

Laskuvarjon hankkiminen tulee yleensä ajankohtaiseksi oppilasuran loppupuolella tai viimeistään siinä vaiheessa, kun lisenssi on kourassa.

Tämä artikkeli kertoo joitain — lähinnä kirjoittajan omia — näkemyksiä siitä, minkälainen prosessi laskuvarjon hankinta onkaan. Kirjoittamisen motivaatio tulee laiskuudesta: olen itse päässyt neuvomaan vuosittain useita oppilaita varjon hankinnassa ja saman tarinan kertominen useampaan kertaan vuodessa tuntuu joskus turhauttavalta, jatkossa voin vain linkata tähän postaukseen.

Päätöksiä, joita sinun tulee tehdä hankkimisprosessin aikana:

* Budjetti, jonka haluat/pystyt sijoittamaan laskuvarjoosi
  * _Tämä voi rajata muita päätöksiä._
* Uusi/käytetty
  * _Huom, voit ostaa osan komponenteista uutena, osan käytettyinä._
* Valjaiden malli ja siihen mahdollisesti tulevat lisävarusteet
* Päävarjon koko ja tyyppi
* Varavarjon koko
* Ja tärkeimpänä: väritys
  * _Laskuvarjourheilijat yleensä — jostain ihme syystä — ovat fiksautuneet johonkin tiettyyn väriin \(neon-vihreä ja neon-keltainen, esimerkiksi\) ja kaikki roippeet loistavat näppärästi omistajuuttaan kyseisellä värillä dropzonella :\)_



