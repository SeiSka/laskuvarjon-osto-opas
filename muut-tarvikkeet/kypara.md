#### Kypärä {#d8fa}

Kypärät taas jakautuvat kahteen eri kategoriaan:

* Integraalit \(Full Face\)
* Avokypärät \(Open Face\)

Näiden lisäksi toki on vielä huuvia, mutta niitä käyttävät lähinnä tarkkuushyppääjät ja tandem-matkustajat.

Tämän hetken trendikkäin must-have kypärä on ehdottomasti Cookie G3.

![](https://cdn-images-1.medium.com/max/800/1*WbUoZHjmrKokAFN2s96skA.png)

Sen kanssa varustukseen kuuluu myös ehdottomasti [Ray-Ban Wayfarer](http://www.ray-ban.com/usa/sunglasses/wayfarer/clv)it tai vastaavat.

Ja takaisin asiaan.

Integraalithan ovat hyviä sen osalta, että ei tarvitse hyppylaseja ja siinä on hyvä suoja mukana valmiina leualle. Integraalit ovat oivallisia \(ja lähes pakollisia\) tunnelilentämiseen.

Integraalien kanssa hypätessä on myös huomioitava — suomalaisissa oloissa — visiirin jäätyminen. Talvipakkasella \(tai sillä normaalilla suomalaisella kesäkelilläkin joskus\) hypätessä visiiri saattaa huurtua/jäätyä ja visiirin avaaminen ei välttämättä onnistu hetkessä \(paksuilla hanskoilla\). Kylmällä kelillä kannattaa myös kaksi kertaa miettiä, kannattaako sinne alle jättää myös ne Ray-Banit, jolloin saatat löytää itsesi tilanteesta, jossa et saa visiiriä auki ja jos ja kun sen saat auki, pääset huomaamaan senkin, että aurinkolasit voivat jäätyä. Se on viileetä se.

Integraalien “huonona” puolena on \(tai ainakin oli, kiitos [Grellfab](http://grellfab.com/)in\) huono kameran kiinnitettävyys. Sekin kuitenkin on hoidettavissa vähintäänkin tyydyttävästi hyvällä suunnittelulla/asennuksella/asenteella, mutta muista edelleen 200 hypyn raja kameran kanssa hyppäämiseen. Huomionarvoista myös se, että useimmissa_\(ainakin mainostekstien mukaan esim. Bonehead AEROssa sellainen on_\) integraaleissa ei ole mahdollisuutta kypärän irtipäästöön, joskin jossain kameratelineissä on oma irtipäästömahdollisuutensa.

Kypärämerkkejä löytyy markkinoilta useita. Oli kypärä sitten integraali tai avo, niin jos kypärä sopii päähäsi, ulkonäkö miellyttää ja se tuntuu hyvältä myös hinnoittelultaan, osta se.

Siinä vaiheessa kun olet kiinnittämässä kameraa kypärääsi, joudut ottamaan huomioon hieman erityyppisiä asioita \(mm. irtipäästöt, kameran snag-free kiinnitys jne\). Se on kuitenkin tämän kirjoituksen fokuksen ulkopuolella.

