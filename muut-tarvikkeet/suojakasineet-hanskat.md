#### Suojakäsineet eli hanskat {#10ef}

Laskuvarjokaupoissa myydään laskuvarjohansikkaita. Hinta about 35€/pari ja kestävyys vähän lyhyehkö.

Itse olen todennut parhaimmaksi käyttää ihan perus työhanskoja. Ne kestävät hyvin, niitä löytyy kaikissa väreissä, malleissa jne lähimmästä automarketista. Erityisesti olen tykästynyt Guiden malleihin. Hinta alle kympin pari. Kannattaa kuitenkin välttää hanskoja, joissa on velcrolla toimivat läpät. Velcro harvoin on pitkäikäinen ja siihen saa jäämään kiinni myös epätoivottavia asioita \(kuten punokset\). Itse ainakin löydän punokset aina lähimmästä velcrosta.

Ei välttämättä ole huono ajatus omistaa kahdet hanskat — talvi- ja kesäkäyttöön omat.

