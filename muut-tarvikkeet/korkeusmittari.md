#### Korkeusmittari {#6d94}

Korkeuden tarkkailu on vapaapudotuksen tärkein tehtävä. Korkeusmittareita on useampaakin eri sorttia, jakautuen mekaanisiin ja digitaalisiin — jotka jakautuvat vielä visuaalisesti joko mittarinäyttöisiin taikka digitaalisiin numeronäyttöisiin.

Aiemmin ohjeiden mukaan sinulle \(tuoreena hyppääjänä\) sallittiin ensisijaiseksi mittariksi ainoastaan mittarinäyttöinen korkeusmittari. Tätä kuitenkin muutettiin vuonna 2017 määräyksissä siten, että se sallitaan A-lisenssistä lähtien.  
Kuitenkin, visuaaliseen korkeusmittariin olet oppilasaikanasi totuttautunut ja se on ehdottomasti käytettävyydeltään helpoin — ainakin alkuvaiheessa. Edetessäsi pidemmälle hyppyurallasi, saatat päätyä havaitsemaan, että digitaalisella numeronäytöllä varustettu mittari tukee parhaiten sitä hyppylajia, jota tykkäät eniten harrastaa. Käytännössä tarkkoja korkeuksia \(&lt;10 metrin tarkkuus\) tarvitaan pääosin swooppaamisessa. Muissa lajeissa harvemmin.

Mekaanisia mittareita on hyvin montaa eri mallia, hinta näillä on n. 150–200€ uutena. Käytettynä hinnat n. 70–120€. Mekaanisissa mittareissa ei hirvittävän suuria eroja mielestäni ole, valitse sellainen joka miellyttää silmää ja lompakkoa. Ulkomailta ostaessasi huomioi, että jossain kehitysmaissa korkeudet mitataan jalkoina.

Digitaalisissa mittareissa valinnanvaraa on huomattavasti enemmän. Muutamia mainitakseni:

* **L & B Altitrack**
  * Digitaalinen mittari, jossa kuitenkin analoginen visuaalinen näyttö. Tallentaa hypyistä dataa. Hinta karvan alle 400€.
* **L & B Viso**
  * Digitaalinen mittari, jossa digitaalinen numeronäyttö. Tallentaa hypyistä dataa. Hinta jotain alle 300€.
* **Altimaster N3 \(Neptune\)**
  * Digitaalinen mittari, jossa digitaalinen numeronäyttö. Tallentaa hypyistä dataa. Itse olen pitänyt tämän käyttöliittymästä \(muistuttaa vanhaa kunnon Nokian puhelinta\). Toimi myös äänikorkeusmittarina ja latautuu USB-liitännän kautta. Hinta karvan alle 400€.



