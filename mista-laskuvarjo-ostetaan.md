# Mistä laskuvarjo ostetaan?

Laskuvarjon voi ostaa — tietenkin — laskuvarjokaupasta.

Suomessa laskuvarjoja myyvät:

* Parasale Oy \(Turku\): [http://parasale.fi](http://parasale.fi/)
* Oopee Ratings & Riggins Oy \(Lappeenranta\): [http://oopee.fi/](http://oopee.fi/)

Suomesta, laskuvarjokauppiaalta ostettuna laskuvarjon ostaminen on yleensä helpoin tie edetä. Saat koko prosessin ajaksi tueksi henkilön, joka varmasti osaa tarjota sinulle oikeanlaisen varjon ja mahdolliset jälkipyykitkin hoituvat näppärästi suomen kielellä.

Toki, mikäli haluat, voit käyttää myös kansainvälisiä laskuvarjokauppiaita.

Muutama niistä nostettuna:

* Para Gear: [http://www.paragear.com/](http://www.paragear.com/)
  * Julkaisee myös Para Gear -katalogia \(_parapornokatalogi_\)
* ChutingStar: [http://chutingstar.com](http://chutingstar.com/)
* Sky-Shop: [http://sky-shop.eu](http://www.sky-shop.eu/)
* Square1: [http://square1.com](http://square1.com/)

> _Huomioi, että EU-alueen ulkopuolelta tilatessasi joudut maksamaan Suomeen tuotaessa tullit sekä arvonlisäverot. Tämä tarkoittaa käytännössä sitä, että muuta ensin hinta \(toimituskuluineen\) USD-&gt;EUR _\(_huom, googlehaku “1350 USD in EUR” toimii näppärimmin_\).  
> _Tämän jälkeen lisää siihen tulli 2.7% ja lopuksi vielä arvonlisävero 24%:_  
> **1350USD -&gt; 1274EUR \* 1.027 \* 1.24 = 1622EUR**

Käytettyä laskuvarjoa ostaessa etsintä alkaa nykypäivänä yleensä Internetin keskustelupalstojen \(lue: Facebookin\) myyntiryhmistä.

Muutama tällä hetkellä hyvin toimiva kauppapaikka:

* [Kamakirppis](https://www.facebook.com/groups/594592833996073/)
  Suomalainen laskuvarjoroippeiden myynti- ja ostoryhmä
* [2nd hand](https://www.facebook.com/groups/2ndhandforsale/)
  Kansainvälinen, aika tasaisesti ympäri maailman käytetty ryhmä
* [Skydive “for sale”](https://www.facebook.com/groups/skydiveforsale/)
  Kansainvälinen, mutta aika pitkälti Saksaan keskittynyt ryhmä
* [Dropzone.com/Classifieds](http://www.dropzone.com/classifieds/)
  Kansainvälinen, mutta ilmoitukset pääosin Pohjois-Amerikasta
* [Skydiving Gear For Sale and Wanted](https://www.facebook.com/groups/SkydivingGear/)
  Uusin, ehkä toimivin

Ostaessasi käytettyä laskuvarjokampetta, mahdollisuus siihen, että sinua huijataan ei ole olematon, mutta mahdollinen silti. Vanha sanonta “_Liian hyvä ollakseen totta_” kannattaa pitää mielessä tässäkin tapauksessa.  
Facebookista/muualta Internetistä ostaessa huolehdi perusjutuista: yleensä jos hyppääjä myy kampetta, hänellä on profiilissaan jotain hyppäämiseen liittyvää — vähintäänkin hyppääviä kavereita. Jos ei ole, kannattaa varautua erityiseen varovaisuuteen.

Kun kohdalle osuu tavara, jonka haluat ostaa, sovi ostajan kanssa molempia tyydyttävä toimitus- ja maksumetodi. PayPal on hyvä ja helppo maksutapa laskuvarjotavaraakin ostettaessa.

Kaupasta kannattaa tehdä molempien oikeusturvan takia kauppakirja, varsinkin arvokkaamman paketin omistajanvaihdoksessa. Varjokirjoihin merkitään yleensä laskuvarjon nykyisen omistajan nimi. Kannattaa myös pitää omien tavaroiden sarjanumeroita ylhäällä \(_muualla kuin kamakassissasi_\) mahdollisen varkaustilanteen varalta.

Varkaustilanteista sen verran, että lähtökohtaisesti laskuvarjokamoille ei kannata ottaa mitään erityistä vakuutusta. Ne eivät ainakaan oman tietämykseni perusteella kannata. Parempi on huolehtia siitä, että kamat pysyvät hallussasi. Yleensähän dropzonella kamat pysyvät tallessa, mutta siellä vaarallisilla ulkomailla kannattaa esimerkiksi miettiä kolmeen kertaan, että jättääkö kamoja_koskaan\_autoon yksikseen \(\_nimimerkillä Espanjassa 4 minuutin poistuminen autosta ja autosta ikkunat sisään ja kamat varkaiden haltuun_\).

