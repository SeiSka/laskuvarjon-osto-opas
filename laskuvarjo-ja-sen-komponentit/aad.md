#### AAD {#25cf}

Tämän — varavarjon automaattilaukaisimen \(Automatic Activation Device\) — tehtävä on aukaista varavarjo automaattisesti ~300m korkeudessa, mikäli olet vielä vapaapudotuksessa.

Suomessa käytetään kolmea eri AAD:tä:

* **FXC-12000**
  * Käytössä lähinnä oppilasvarusteissa. Harvemmin \(lue: ei ikinä\) käytössä lisenssihyppääjien varjoissa.
* **Cypres 2**
  * Markkinajohtaja. Huomioitava, että tätä löytyy neljää eri versiota/toimintatilaa: Student, Expert, Speed ja Tandem. Kaikissa näissä on eri laukaisuparametrit \(nopeus/korkeus\). Mikäli olet lisenssihyppääjä, Expert-malli on sinulle oikea. Jos hyppäät \(_tosi paljon_\) nopeammilla kuvuilla, Speed on valintasi. Oppilaille ja tandemvarjoille sitten omat.
    Toimintatilan vaihtaminen vaatii useimpiin malleihin käyttämisen tehtaalla, mutta nykyään saa myös Changeable MODE -mallin, jossa toimintatilaa voi vaihtaa itse.

  * Cypresin \(_huom, ei Cypres**s**_\) käyttöikä on 12,5 vuotta ja se tulee käyttää noin neljän vuoden välien tehtaalla tarkistettavana. Vanhentuneesta laitteesta saa elinkaarensa päätyttyä n. 100€ alennuksen ostettaessa uutta. Hinta määräytyy lähes lineaarisesti \(_nelivuotishuolto maksaa aina n. 200€, siitä tulee käyrään jonkintyyppinen poikkeama_\) siten, että uutena laitteen hinta on n. 1200€ ja 12,5 vuoden ikäisenä 100€. Laitteen hinnoittelua kannattanee ajatella siten, että laite maksaa n. 150€/vuosi.
* **Vigil 2**
  * Hieman Cypresin näköinen, mutta toimintalogiikaltaan kuitenkin erilainen AAD. Verrattain harvinainen, mutta käytetään jonkin verran Suomessakin. Laite on \(tehdas-\)huoltovapaa, maksimi käyttöikä 20 vuotta. Hinta n. 1300€.

> _Joku voisi kysyä, että miksi ostaa 12,5 vuotta kestävä Cypres kun samaan hintaan saa tehdashuoltovapaan Vigilin?_
>
> _Cypresillä on hirvittävän hyvä track record toimintavarmuudestaan. Vigilillä huonompi. Siitä huolimatta Vigilkin on täysin hyväksytty laite käyttöön Suomessa ja maailmalla. Osan — myös kirjoittajan — mielestä tuo tiettyä luotettavuutta laitteeseen, kun se on neljän vuoden välein todettu asiantuntevan tehtaan toimesta edelleen täysin toimintakykyiseksi._



