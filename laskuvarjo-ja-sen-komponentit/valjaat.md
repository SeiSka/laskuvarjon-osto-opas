### Valjaat

Valjaat, joskus aikanaan myös valjas-reppu-yhdistelmäksi kutsutut, ovat olennaisin osa tulevassa laskuvarjokokonaisuudessasi. Valjaisiin kuuluu varsinaisten valjaiden lisäksi apuvarjo \(_tatti, pilot chute_\), yhdyspunos \(_bridle_\), sisäpussi \(_podi — huom. ei body_\) ja viilekkeet \(_kantohihnat_\). Useimmissa valjaissa on myös koukkupuukolle oma paikkansa. Mikäli valjaissa ei ole paikkaa koukkupuukolle, voi koukkupuukkoa pitää esimerkiksi rintahihnassa. Huolehdi siitä, että tiedät aina missä koukkupuukkosi on.

Valjaiden tulee sopia päällesi lähes täydellisesti. Oppilasvaljaathan ovat säädettäviä, one-size-fits-no-one-perfectly -tyyppisiä. Lisenssihyppääjien valjaat sopivat yleensä ±10cm ja ±10kg toleranssilla. Tämä sääntö on vain suuntaa-antava, asiaan vaikuttaa myös mm. selän pituus ja torson mittasuhteet.

Mikäli olet ostamassa uusia valjaita, laskuvarjokauppiaasi tai hänen paikallinen agenttinsa ottaa sinusta noin 50 eri mittaa ja valjaat valmistetaan juuri sinua varten juuri sinun valitsemallasi värityksellä. Huomioi, että uusien, mittatilaustyönä tehtävien valjaiden toimitusaika on jotain välillä 10–40 viikkoa.

Mikäli olet ostamassa käytettyjä valjaita, huolehdi muutamasta seikasta:

* **Sopivuus päällesi**
  * Ainoa tapa testata tämä on kokeilla valjaita päälle — hyppyvaatetuksessa. Valjaiden pitää tuntua napakoilta siten, että yletyt helposti kahvoille ja pituusmitan perusidea on se, lantiorenkaan sisältä pitäisi löytyä [suoliluu](https://fi.wikipedia.org/wiki/Suoliluu)si yläkohta. Todellinen sopivuusmittaus tapahtuu kalustohenkilön kanssa siten, että sinut laitetaan roikkumaan valjaista kattoon ja tarkistetaan sopivuus.
* **“Freefly-friendly”**
  * Jotkut hieman eksoottisemmat ja yleensä vanhat valjaat \(esim Jumpshack Racer\) saattavat olla sopivia ainoastaan mahallaan lentämiseen, koska esimerkiksi niiden päävarjon sulkemismekanismi paljastaa yhdyspunoksen ilmavirralle.
* **RSL / MARD**
  * Jompi kumpi näistä on pakollinen A- ja B-lisenssiläisillä.
  * RSL: Varavarjon pakkolaukaisuhihna \(Reserve Static Line\), joka vetää päävarjon irtipäästön jälkeen varavarjon pinnin ulos automaattisesti
  * MARD: Main-Assisted Reserve Deployment, eli kauppanimiltään Skyhook \(Vector ja muutama muu\) / Reserve Boost \(Wings\) / DRD \(SWS\), joka vetää suoraan varavarjon ulos irtoavan päävarjon avustamana.
  * Laitteita on mahdollista asentaa myös jälkikäteen \(_useimpiin valjaisiin_\), mutta helpoimmalla pääset, jos ne ovat jo valmiina valjaissa.
* **AAD-valmius**
  * Muutamia valjaita on vielä markkinoilla, joissa ei ole AAD-valmiutta eli paikkaa/kaapelointimahdollisuuksia AAD:lle. Tämäkin on mahdollista teettää jälkikäteen \(_useimpiin valjaisiin_\), mutta taas helpoimmalla pääset jos tämä on valmiina valjaissa.
* **Päävarjon repun koko**
  * Valjaat tehdään aina jollekin tietylle varjokoolle. Yleensä valjaisiin mahtuu aina yhtä kokoa isompi ja pienempi päävarjo \(
    _esimerkiksi valjaisiin, jotka on tehty 135sqft päävarjolle, sopii 120sqft ja 150sqft_\). Päävarjon sopivuuden saat pääsääntöisesti tarkistettua valjaiden mallin/sarjanumeron perusteella suoraan valmistajalta.

Näiden perusominaisuuksien lisäksi valjaihin saa monia eri optioita. Pääsääntöisesti optioissa esiintyy seuraavia termejä:

* **Stainless steel**
  * Ruostumattomasta teräksestä valmistetut metalliosat. Eivät ruostu ja kiiltävät.
* **Cut in laterals**
  * Hieman erilainen leikkaus repun alaosassa: kun normaalisti lantiorenkaaseen lähtevät hihnat repun alaosan reunoista, cut-in-lateralissa ne lähtevät lähempää repun keskiosaa, jolloin ne tukevat paremmin reppua alaosasta. Esimerkkikuvat
    [SWS:n sivuilla](http://sws.aero/en/products/fire/back/cut_in/)
* **Spacer foam**
  * Hieman paksummat jalkahihnojen/selän pehmusteet. Mukavuustekijä.

Valjasmalleja löytyy seuraavasti \(suluissa valmistajayrityksen nimi\):

* **Wings **\(Sunrise Rigging International\)
  * Hyvin yleinen valjas Suomessa. Valmistetaan Floridassa, omistaja suomalainen.
* **Vector / Micron **\(United Parachute Technologies\)
  * Yleinen Suomessa. Jenkkivalmistaja.
* **Mirage **\(Mirage Systems\)
  * Myöskin hyvin yleinen Suomessa. Jenkeistä tämäkin.
* **SWS Fire **\(SkyWideSystems\)
  * Sangen uusi tulokas Suomen markkinoille, ukrainalainen valmistaja
* **Javelin **\(Sun Path Products\)
  * Jenkkivalmistaja tämäkin.



