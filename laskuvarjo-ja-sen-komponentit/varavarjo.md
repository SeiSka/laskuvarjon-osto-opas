#### Varavarjo {#61a4}

Varavarjo on yleensä valjaiden semi-kiinteä osa. Tämä siitä syystä, että valjaiden ja varavarjon huoltojaksot on yleensä näppärintä pitää synkronoituina. Tarkoittaa myös yleensä sitä, että valjaat ja varavarjo kannattaa ostaa samassa paketissa.

Varavarjossa tulisi pääsääntöisesti olla siipikuorma samaa luokkaa kuin päävarjossakin. Tästä voidaan \(_IMHO_\) poiketa hieman, koska varavarjot ovat rakenteeltaan \(yleensä 7-tunnelisia\) ja kankaaltaan huomattavasti nollakankaisia päävarjoja rauhallisempia.

> Nollakankaisuus \(_zero porosity_\) tarkoittaa sitä, että kangas ei päästä läpi ollenkaan ilmaa. Yleensä päävarjot ovat täysin tätä kangasta. Varavarjoissa käytetään F-111 -kangasta, joka taas on läpihengittävää.

Varavarjon valintaa ei helpota se, että varavarjovalmistajien ilmoittamat koot eivät pidä paikkaansa. Esimerkiksi PD:n Optimum 113 todellinen koko on 123 sqft ja toisaalta Techno 128 on pienempi kuin Optimum 113.

Itse kuitenkin olen miettinyt varavarjon valintaa seuraavan skenaarion kautta: mataliin \(syystä tai toisesta\) mennyt avaus, kierteitä niskaan saakka ja ukko kehällä, \(syystä tai toisesta\) hitaasti tehdyt varavarjotoimenpiteet, varavarjossa kierteitä ja kirsikkana kakussa ainoana laskeutumispaikkavaihtoehtona hakkuuaukea. Itse ainakin haluaisin, että pään päällä olisi tässä tilanteessa mahdollisimman \(iso ja\) rauhallisesti käyttäytyvä varavarjo.

Varavarjon valinnassa kannattaa ehdottomasti konsultoida osaavaa kalustohenkilöä. Todellisuus kuitenkin taitaa olla usein se, että varsinkin käytettyä ostettaessa otetaan se, mikä siellä päällesopivissa valjaissa sisällä on. Tämä on toisaalta pääsääntöisesti ihan oikea valinta, kunhan sen koko on riittävä.

